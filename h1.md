Tehtävät pohjautuvat Tero Karvisen Linux Palvelimet 2023 alkusyksyn kurssin tehtävänantoihin. 
Suoritan kurssin tehtävät Asus ROG Strix G15-kannettavalla, jossa on käyttöjärjestelmänä Windows 11 Home, tietokoneesta löytyy RAMia 16 Gt, 
näytönohjain on NVIDIA GeForce RTX 3060 ja suorittimena on AMD Ryzen 7 5800H.

# h1 Oma Linux
  ## x) Raportin kirjoittaminen
*Raporttia tulee kirjoittaa koko ajan tehtäviä tehdessä, ei jälkikäteen

*Raportin tulee olla täsmällinen tiedoiltaan mitä ja milloin on tehty, sekä mitä on tapahtunut

*Raportissa tulee tuoda ilmi ympäristö, jossa tehtävät on tehty 

*Raportin tulee olla totuudenmukainen ja itse tuotettu

*Huomion kiinnittäminen kieliasuun ja lähteisiin viittaaminen

  ## x) FSF
*”Free software” tarkoittaa, että käyttäjillä on oikeudet käyttää, kopioida, jakaa, tutkia, muuttaa ja parannella ohjelmistoa

*Perustuu neljään vapausarvoon: ohjelmistoa saa käyttää haluamallaan tavalla mihin tahansa tarkoitukseen. 
Ohjelmistoa saa tutkia ja muokata tarkoituksiensa mukaan. 
Lähdekoodin jakaminen, jotta voi auttaa muita. 
Kaikki myös hyötyvät, kun on vapaus julkaista kopioita muokatuista ohjelmistoista muille.

## a) Asenna Linux virtuaalikoneeseen
Latasin ensimmäiseksi VirtualBoxin (https://www.virtualbox.org/wiki/Downloads - Windows hosts), ja asensin VB:n ongelmitta. 
Tämän jälkeen laitoin Debian ISO imagen (https://cdimage.debian.org/debian-cd/current-live/amd64/iso-hybrid/debian-live-12.1.0-amd64-xfce.iso) latautumaan. 
Seuraavaksi lähdin VirtualBoxissa luomaan uutta virtuaalikonetta painaen etusivulta ensin ”New” seuraavanlaisilla suositelluilla asetuksilla:

![](https://github.com/LiisaLesonen/linux-palvelimet/blob/main/images/1-1.png)
![](https://github.com/LiisaLesonen/linux-palvelimet/blob/main/images/1-2.png)
![](https://github.com/LiisaLesonen/linux-palvelimet/blob/main/images/1-3.png)
![](https://github.com/LiisaLesonen/linux-palvelimet/blob/main/images/1-4.png)
![](https://github.com/LiisaLesonen/linux-palvelimet/blob/main/images/1-5.png)

Sitten kun valitsin tuon Liven ja lähdin käynnistämään virtuaalikonetta, tulikin error:

![](https://github.com/LiisaLesonen/linux-palvelimet/blob/main/images/1-6.png)
![](https://github.com/LiisaLesonen/linux-palvelimet/blob/main/images/1-7.png)

Hetken ihmettelyn jälkeen ymmärsin ongelman, joten menin asetuksiin ja vaihdoin systeemin 32-bittisestä 64-bittiseksi, ja käynnistin virtuaalikoneen uudelleen live-kohdasta, ja nyt se toimii! 
Työpöytä avautui nopeasti ja kokeilin seuraavaksi toimiiko Firefoxilla netti normaalisti. Testasin Googlea, ja hyvin pyöri. 

![](https://github.com/LiisaLesonen/linux-palvelimet/blob/main/images/1-8.png)
![](https://github.com/LiisaLesonen/linux-palvelimet/blob/main/images/1-9.png)
![](https://github.com/LiisaLesonen/linux-palvelimet/blob/main/images/1-10.png)

Tämän jälkeen klikkasin työpöydältä ”Install Debian”, kieleksi jätin oletuksena American Englishin. Sijainniksi valitsin Europe – Helsinki, 
näppäimistöksi ”Generic 105-key PC” – Finnish – Default ja testasin, että ääkköset toimivat. 
Tämän jälkeen valitsin ”Erase disk” ja jätin kryptaamatta. Seuraavaksi loin itselleni käyttäjän ja valitsin vahvan salasanan. 
Sitten vielä tarkastelin asetuksia ja eikun asennus ”Install”ista pyörimään! Asennus kesti 5–10 minuuttia, avasin koneen uudelleen 
ja kirjauduin sisään äsken luomallani tunnuksella. Testasin jälleen kerran nettiselaimen toimivuuden ja kaikki on OK!

![](https://github.com/LiisaLesonen/linux-palvelimet/blob/main/images/1-11.png)
![](https://github.com/LiisaLesonen/linux-palvelimet/blob/main/images/1-12.png)
![](https://github.com/LiisaLesonen/linux-palvelimet/blob/main/images/1-13.png)

Avasin terminaalin applikaatioista, eli Terminal Emulator. Ajoin sisään komennon ”sudo apt -get update”, eli "sudo" = superkäyttäjän oikeudet, 
"apt-get" = paketinhallintaa, "update" = mitä koneelle voisi asentaa. Komennolla tuli seuraava listaus salasanan kirjoittamisen jälkeen:

![](https://github.com/LiisaLesonen/linux-palvelimet/blob/main/images/1-14.png)

Iskin komennon ”sudo apt-get -y dist up-grade” eli päivitämme kaiken. ”-y” viittaa sanaan yes ja ”dist-upgrade” tuohon asennukseen. 
Tässä välissä boottaan koneen, ja sen jälkeen asensin palomuurin komennolla ”sudo apt-get -y install ufw” ja vielä kytken sen päälle komennolla ”sudo ufw enable”.

![](https://github.com/LiisaLesonen/linux-palvelimet/blob/main/images/1-15.png)

Tämän viikon harjoitus oli tässä ja työstin tätä raportin hiomisineen ja GitHubiin perehtyminen mukaan lukien noin 4 tuntia. Aloitusharjoitus tuntui mukavalta!


# Lähteet:

Free Software Foundation. 2023. What is Free Software? Saatavissa: https://www.gnu.org/philosophy/free-sw.html. Luettu 24.8.2023.

Karvinen, T. 2023. Install Debian on Virtualbox – Updated 2023. Saatavissa: https://terokarvinen.com/2021/install-debian-on-virtualbox/. Luettu 24.8.2023.

Karvinen, T. 2023. Linux Palvelimet 2023 alkusyksy. Saatavissa: https://terokarvinen.com/2023/linux-palvelimet-2023-alkusyksy/. Luettu 24.8.2023.

Karvinen, T. 2006. Raportin kirjoittaminen. Saatavissa: https://terokarvinen.com/raportin_kirjoittaminen.html. Luettu 24.8.2023.
